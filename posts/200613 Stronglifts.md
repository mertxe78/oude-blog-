# StrongLifts 5x5
Sinds om en nabij 2013 meld ik me op reguliere basis in de sportschool. In den beginne met name gedreven vanuit een ijdele esthetische doelen, maar gaanderweg steeds meer vanuit de overtuiging dat krachtraining een goede gewoonte is oud mee te worden. En dat is geen nieuws: een sterker lichaam, [sterke botten](https://www.health.harvard.edu/staying-healthy/strength-training-builds-more-than-muscles), [cardovasculaire gezondheid](https://www.ncbi.nlm.nih.gov/pubmed/22777332), [een verbeterde levensduurprognose](https://www.sciencedaily.com/releases/2019/04/190412085247.htm) en verbeterde [mentale gezondheid](https://www.ncbi.nlm.nih.gov/pubmed/29800984).

Aan de slag gaan met krachttraining is een exercitie van de lange adem. Resultaten laten zich zien na het consistent toepassen over een langere tijdsduur: intensieve en consistente krachttraining (in goede vorm), een voedingspatroon rijk aan de grote drie macronutritiënten en voldoende kwalitatief hoogwaardige slaap. Verzaken op één van eerdergenoemde variabelen werkt door in stagnerend resultaat (zogenoemde plateau's). Continu aan de slag met krachttraining vraagt de nodige motivatie en discipline. En precies dat kan lastig zijn wanneer onvermijdelijke tegenvallers op je pad komen: blessure's, stagnatie of simpelweg verveling door de onveranderd toepassen van steeds weer dezelfde set disciplines.

## Krachttraining
Om succesvol aan de slag te gaan met krachttraining is één gedragselement onmisbaar: **het systematisch toepassen van een routine**. En dat is initiëel niet gemakkelijk; ik heb de eerste jaren lange tijd aangerommeld met van alles wat ik op het internet tegenkwam (ookwel [fuckarounditis](https://leangains.com/fuckarounditis/)).

Wat voor mij werkt is de benodigde elementen en routines zoveel mogelijk te systematiseren. Daarbij helpt een vastomlijnde structuur, geënd op het stapje voor stap behalen van steeds omvangrijkere doelen plus de mechanismes om daar te komen. StrongLifts 5x5 is zo'n programma.

### Criteria voor een routine
- **Simpel**: starten met krachttraining kan overweldigend zijn. Er is een exuberante hoeveelheid aan informatie over het hoe, wat en waarom. Daarbij zie je door de bomen het bos niet meer. In de keuze van een programma is het belangrijk dat het niet te complex is. Hierdoor minimaliseer je het aantal bewegende onderdelen in je routine en kan je focus aanbrengen.
- **Resultaatgericht**: om continu de motivatie hoog te houden helpt het enorm om regelmatig feedback te krijgen van je vorderingen. In dit domein kan dat op twee vlakken: volume of esthetisch. Door te focussen op volume (kilo's x reps) hou je de feedback *fact-based*. Door het structureel bijhouden van je trainingen in een tracking-app (daarover straks meer) kun je op ieder moment zien waar je staat.
- **Behapbaar**: een routine moet vol te houden zijn, simpel als dat. Als je door de lengte of frequentie van je trainingen niet in staat bent om het structureel toe te passen, zit je verkeerd.

### Trainingsschema 
StrongLifts is een eenvoudig programma. Er zijn drie trainingen per week, bestaande uit drie oefeningen. Die oefeningen voer je uit in vijf van vijf reps. Niets meer, niets minder. De oefeningen zijn met name *compound movements* waardoor je meerdere spiergroepen tegelijk traint. Squats, deadlifts en bench presses zijn de kernelementen van dit programma. Het sleutelbegrip binnen dit programma is *progressive overload*, doelend op een continué toename in gewicht bij iedere trainingssessie. Zelf werk ik met verhogingen van 2,5 kilo.

#### Week A

Maandag - workout A | Woensdag - workout B | Vrijdag - workout A
---|---|---
Squat 5x5 | Squat 5x5 | Squat 5x5
Bench Press 5x5 | Overhead Press 5x5 | Bench Press 5x5
Barbell Row 5x5 | Deadlift 1x5 | Barbell Row 5x5

#### Week B

Maandag - workout A | Woensdag - workout B | Vrijdag - workout A
---|---|---
Squat 5x5 | Squat 5x5 | Squat 5x5
Overhead Press 5x5 | Bench Press 5x5 | Overhead Press 5x5
Deadlift 1x5 | Barbell Row 5x5 | Deadlift 1x5


### Tracking 
Om voortgang over tijd te volgen raad ik van harte aan je workouts bij te houden. Zelf gebruik ik [Progression](https://play.google.com/store/apps/details?id=workout.progression.lite&hl=en), een basale workout-tracker (Android only) waarin je snel en gemakkelijk je trainingen bijhoudt. Hierbij is per oefening het behaalde volume over tijd zichtbaar. Door iedere training bij te houden implementeer je een korte feedback loop in je routine en houd je vinger aan de pols over het behalen van je doelen. Niets is eerlijker dan het kunnen inzien van alle feiten over al je trainingen.

![Progression app](../images/progression-app.jpg)

## Voeding
Om het lichaam in staat te stellen zich aan te passen aan het trainingsvolume is het noodzakelijk om dagelijks voldoende macronutriënten binnen te krijgen.

Gemiddeld gezien zijn dagelijks 3.000 calorieën nodig voor een toename in kracht en spieren. Drie tot vier maaltijden per dag. Groente en fruit in overvloed, ongeveer anderhalve gram eiwit per kilo lichaamsgewicht. 


## Slaap

- Vermijd caffeïne na het middaguur
- Minimaliseer alcohol

## Links
- [StrongLifts.com 5x5](https://stronglifts.com/5x5/)